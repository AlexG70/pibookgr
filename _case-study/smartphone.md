**Smartphone (Έξυπνο τηλέφωνο)**

Το smartphone ή με τον ελληνικό όρο έξυπνο τηλέφωνο, είναι ένα κινητό
τηλέφωνο βασισμένο σε ένα λειτουργικό σύστημα κινητής τηλεφωνίας με
περισσότερο προηγμένη υπολογιστική ικανότητα και συνδεσιμότητα σε σχέση
με ένα συμβατικό κινητό τηλέφωνο. Τα πρώτα smartphones συνδύαζαν τις
λειτουργίες ενός προσωπικού ψηφιακού βοηθού (PDA) και ενός κινητού
τηλεφώνου. Σε μεταγενέστερα μοντέλα προστέθηκαν οι λειτουργίες των
φορητών media players, low-end compact ψηφιακές φωτογραφικές μηχανές,
βιντεοκάμερες τσέπης, καθώς και μονάδες πλοήγησης GPS, με αποτέλεσμα την
διαμόρφωση μιας πολυχρηστικής συσκευής. Πολλά σύγχρονα smartphones
περιλαμβάνουν επίσης οθόνες αφής υψηλής ανάλυσης και web browsers που
εμφανίζουν τυποποιημένες ιστοσελίδες, καθώς και βελτιστοποιημένες
ιστοσελίδες για κινητά. Η πρόσβαση σε δεδομένα υψηλής ταχύτητας
παρέχεται μέσω Wi-Fi και μέσω κινητών ευρυζωνικών υπηρεσιών. Τα
τελευταία χρόνια, η ταχεία ανάπτυξη στην αγορά των εφαρμογών για κινητά
και στο εμπόριο κινητών τηλεφώνων έχει γίνει οδηγός για την ευρεία
υιοθέτηση των smartphones.

Τα λειτουργικά συστήματα (OS) των κινητών τηλεφώνων που χρησιμοποιούνται
από τα σύγχρονα smartphones περιλαμβάνουν, μεταξύ άλλων, το Android της
Google, το iOS της Apple, το Symbian της Nokia, το BlackBerry OS της
RIM, το Bada της Samsung, τα Windows Phone της Microsoft, το webOS της
Hewlett-Packard, καθώς και ενσωματωμένες διανομές Linux όπως το Maemo
και το MeeGo. Τέτοιου είδους λειτουργικά συστήματα μπορούν να
εγκατασταθούν σε πολλά διαφορετικά μοντέλα κινητών τηλεφώνων και συνήθως
κάθε συσκευή μπορεί να λάβει πολλές ενημερωμένες εκδόσεις λογισμικού
λειτουργικού συστήματος κατά τη διάρκεια ζωής της. Μερικά άλλα
επερχόμενα λειτουργικά συστήματα είναι το Firefox OS της Mozilla, το
Ubuntu Phone της Canonical Ltd's και το Tizen.

Παρότι οι συσκευές που συνδυάζουν τηλεφωνία και πληροφορική είχαν ήδη
επινοηθεί από το 1973 και διατέθηκαν προς πώληση το 1994, ο όρος
*smartphone* δεν εμφανίστηκε μέχρι το 1997, όταν η Ericsson περιέγραψε
το GS 88 "Penelope" ως *Smart Phone* (*Έξυπνο Τηλέφωνο*).

Η διάκριση μεταξύ των smartphones και των απλών κινητών τηλεφώνων μπορεί
να είναι ασαφής και δεν υπάρχει επίσημος ορισμός για το ποιες είναι οι
μεταξύ τους διαφορές. Μία από τις πιο σημαντικές διαφορές είναι ότι οι
προηγμένες διεπαφές προγραμματισμού εφαρμογών (APIs) στα smartphones
σχετικά με τη λειτουργία τρίτων εφαρμογών μπορούν να επιτρέψουν σε αυτές
τις εφαρμογές να έχουν καλύτερη ενσωμάτωση στο λειτουργικό σύστημα και
στο hardware του τηλεφώνου απ' ότι συμβαίνει συνήθως στα απλά κινητά
τηλέφωνα. Συγκριτικά, τα συμβατικά κινητά τηλέφωνα τρέχουν συχνότερα σε
ιδιόκτητο firmware, με υποστήριξη λογισμικού από τρίτους, μέσα από
πλατφόρμες όπως το Java ME ή το BREW. Μια επιπλέον δυσκολία στη διάκριση
μεταξύ smartphones και συμβατικών κινητών τηλεφώνων είναι ότι, με την
πάροδο του χρόνου, οι δυνατότητες των νέων μοντέλων των απλών κινητών
τηλεφώνων μπορούν να υπερβούν εκείνες των τηλεφώνων που είχαν προωθηθεί
ως smartphones στο παρελθόν. Ορισμένοι κατασκευαστές και πάροχοι
χρησιμοποιούν τον όρο *superphone* για τα υψηλής απόδοσης τηλέφωνα τους
με τις ασυνήθιστα μεγάλες οθόνες και τα άλλα ακριβά χαρακτηριστικά τους.
Άλλοι προτιμούν τον όρο «phablet», αναγνωρίζοντας τη σύγκλισή τους με
τους υπολογιστές tablet χαμηλής απόδοσης.

Οι οθόνες στα smartphones ποικίλλουν σε μεγάλο βαθμό τόσο σε μέγεθος όσο
και σε ανάλυση. Τα πιο συνηθισμένα μεγέθη οθόνης κυμαίνονται από 3
ίντσες ως πάνω από 5 ίντσες (διαγώνια μέτρηση). Ορισμένες συσκευές με
οθόνη 6-8 ιντσών τρέχουν σε λειτουργικά συστήματα κινητών τηλεφώνων και
έχουν την ικανότητα να πραγματοποιούν τηλεφωνικές κλήσεις, όπως το
Huawei Ascend Mate, το Asus Fonepad και το Samsung Galaxy Note 8.0.
Έχουν ακουστεί ορισμένα επιχειρήματα σχετικά με την εργονομία, ότι η
αύξηση των μεγεθών οθόνης αρχίζει να επηρεάζει αρνητικά τη χρηστικότητα.

Οι συχνότερες αναλύσεις για οθόνες smartphone ποικίλλουν από 320x240px
(QVGA) έως 1920x1080px (Full HD), με ναυαρχίδα τα τηλέφωνα Android, τα
οποία έχουν συνήθως ανάλυση ίση ή μεγαλύτερη από 1280x720px (HD) και το
iPhone5 με 1136x640px.

Από τα τέλη του 2012 και τις αρχές του 2013, έχει προκύψει στο χώρο της
βιομηχανίας μια τάση μετακίνησης προς τις οθόνες smartphone με πλήρη
Full HD χαρακτηριστικά για τις high-end συσκευές.

Με το πέρασμα των ετών, η πυκνότητα των pixels στις οθόνες των
smartphones γίνεται όλο και μεγαλύτερη. Η Apple έλαβε το αναγνωρισμένο
σήμα για την οθόνη υψηλής πυκνότητας με την επωνυμία Retina. Η ανάλυση
υψηλής πυκνότητας βολεύει για μικρούς, περίπλοκους χαρακτήρες (κυρίως
για κείμενα ανατολικής Ασίας) και αιχμηρές άκρες (ιδίως γραμμικό σχέδιο
και γραμματοσειρές Aliased).
